يو.. سفيان حامة
الجي 16 يا الباز
88 prod يا العود
العلام و الحكّام

[اللازمة](x2)
غير غير غير غير ... غير ولادهم
غير غير غير غير ... غير بيناتهم

[المقطع الاول]
السيّد عندو باباه قيادة ، حرس جمهوري
ولّى داير كاريار عسّكري ، عقيد فـ لارمي
السيّد وحدو كاسب ولاية ، مكتوبة عـ الدراري
الجزاير ولّات وراثة ، شوف واش راو صاري
عمرو ما قرى ما دخل للّيسي ، دخلوه پوليسي
حاكم ديفيزيون في شاطوناف ، ولّى أوفيسي
كي يلحق عليه الليل و يطيح مونك ، يخرج يڨريسي
يراكيتي فـ لي يبيعوا الزطلة ، في وسط لي-سيتي
من لهيه وليدو لاخر ضامنها ، يخدم ديواني
داخلها غير تغماس و ماكلة ، رشوة عيناني
فلپور تشوف شرات بالغمزة ، و الپافيست تاني
يزيروا على لي ما يمدش التشيپة ، زكارة بالعاني
شكون لي يبنوا ، شكون لي يعلّوا
شكون لي يشروا ، شكون لي كسبوا
شكون لي تاجروا ، شكون لي ترفهوا
ولاد لي-مينيستر لي-جينيرو
شكون يخدموا لڨرو ، و لي يصرفو لورو
شكون لي يزيرو ، يحبو الدورو
شكون لي ترفهوا وقت لي تيرو
دراهمهم مخبيين جامي دارو
You might also like[اللازمة](x2)
غير غير غير غير ... غير ولادهم
غير غير غير غير ... غير بيناتهم

[المقطع الثاني]
ليك ليا ... ليك ليا ، شغل دامة حاكمين الواد
يلعبوها ناسيوناليست يحبو و يموتو على البلاد
داير لادوبل ناسيوناليتي لوليدو غير ينزاد
كاسبين هنا و لهيه لارجون فاسيل جايبينو غير بالرقاد
حاكمين لڨرو و ديطاي ، كلش حسابات
يبيعو و يشرو فالپرطمات ، و يطلعو في الفيلات
قاسمين بيناتهم لي-پروجي ، و المارشيات
كلش رجعوه پريفي ، دزاير تشرات
"التبزنيس فالمرض و الدواوات ، سقسي "صيدال
"و الـ أ.أس.أن.أس تاع بكري ، ولّات "سيفيتال
بانيين قدام الپيسري ، لي-سونطر كومرسيال
"يهربو فالعط ليطرونجي ، "سونافي" و "طوطال
صحاب الشكارة فـ البلاد باينين ، غير بيناتهم ڨروپ متعاشرين
راهم خلوي راهم عايشين ، راهم بونو يدوروا فالخشين
ماكاش لامپو دراهمهم مخبيين ، راهم ڨوسطو يتڨوعرو عـ المسكين
راهم ديارهم شاطو لي تيران و لي پيسين ، راكم تشوفو دراهمنا

[اللازمة](x2)
غير غير غير غير ... غير ولادهم
غير غير غير غير ... غير بيناتهم
[المقطع الثالث]
بناتهم غير اللواني ، طونوبيل درني كري
نوتار عندها كابيني ، أفوكا فپاركي
طبيبة ديپلومي كيني ، و كلينيك پريفي
تخرج تسهر لي-سامدي ، مع لي-زامي
خوها معاها آكومباني ، خبطة بالويسكي
L'ouverture d'esprit ، واحد فيهم مامجيني
تپياشها ڨاع ماركنّي ، تقضي من پاري
Air Algérie عندها أبونمون للاني ، ف
شوف شوف ... زيد شوف ، غير ارواح تشوف
التبلعيط تاع تندوف ، يجوزوك ذراع خروف
يا ولدي كلش مخطوف ، كلش مكشوف
الناس ساكتين من الخوف ، غير انا حاج كلوف

[جسر](x3)
غير بيناتهم ... غير لولادهم
غير بيناتهم ... غير لنساهم

[اللازمة](x2)
غير غير غير غير ... غير ولادهم
غير غير غير غير ... غير بيناتهم1