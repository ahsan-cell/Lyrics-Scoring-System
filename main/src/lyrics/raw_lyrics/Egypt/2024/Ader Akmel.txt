
[المقطع الأول]
أيوة بسببك قادر أكمل
وقت ما بتعب ليكي بروح
لما بِبان الدنيا تقفل
حضنك آخر باب مفتوح
يا اللي عيونك وقت ما بغرق
بالنسبالي دي مركب نوح
إنتي الحتة الحلوة في قلبي
ببقى في قربك مش قلقان
إنتي حبيبتي وأمي وبنتي
وماليش بعدك تاني مكان
حببتيني في أيام عمري
رجعتيني لنفسي زمان

[اللازمة]
وأنا بين إيديكي إحساسي بيكي
لو قلت ليكي ما بيتحكيش
جيتي وبقيتي أهلي وبيتي
لو يوم مشيتي إزاي هعيش

[المقطع الثاني]
عمرك لحظة ما نزلتيني
لا بالعكس أنا بيكي عليت
ولا بعتيني ولا خذلتيني
وبتديني أكتر ما إديت
قبل ما بندهلك بتجيني
ضهري وسندي لو إتهزيت
نصي التاني اللي بيفهمني
قبلك عمري ماهوش محسوب
حبك هو اللي مكملني
من نقصي ومن أي عيوب
إحساس بأمان بيطمني
وسط حياة مليانة حروب
You might also like[اللازمة]
وأنا بين إيديكي إحساسي بيكي
لو قلت ليكي آه ما بينتهيش
جيتي وبقيتي أهلي وبيتي
لو يوم مشيتي إزاي هعيش